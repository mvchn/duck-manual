# Інструкція до качки

Якщо ви читаєте цю інструкцію, це значить що у вас або вже є качка, або ви хочете її отримати. 
Для отримання качки необхідно звертатись до провайдера качок. 

Якщо ви отримали качку, може виникнути багато запитань про качку. Нижче наведено найпоширеніші запитання та короткі відповіді на них.

## Запитання та відповіді


&mdash; __Що таке качка?__

&mdash; Качка це об'єкт, який може бути запрограмований для виконання дій в певній послідовності. 

&mdash; __Чим є качка?__

&mdash; Качка є дитячою іграшкою, якої ніколи не було, а тепер вона є.

&mdash; __Чим не є качка?__

&mdash; Качка не є людиною. Качка це абстракція. Качка може бути і не бути тим, або іншим.

&mdash; __Для чого потрібна качка?__

&mdash; Качка потрібна для підвищення швидкості читання коду та імплементації змін. 

&mdash; __Як правильно налаштувати качку?__

&mdash; Качка повинна бути підкинута. Якщо качка була отримана через мережу інтернет, необхідно що б людина її підкинула.

&mdash; __Як використовувати качку?__

&mdash; Качку потрібно розміщувати на рівній поверхні біля комп'ютера. Качку можна використовувати кожного разу, коли вам необхідна допомога з програмування на заданій ділянці коду. 
При використанні качки необхідно вголос читати код та пояснювати послідовності виконання дій.

&mdash; __Чи можна не використовувати качку?__

&mdash; Качку можна не використовувати, якщо програмування без качки дає такий самий результат. 

&mdash; __Як правильно підкидати качку?__

&mdash; Для підкидання качки потрібен донор качки (провайдер, або людина що її заміняє) та реципієнт. Донор качки повинен надати качці прискорення рухом руки, реципієнт повинен піймати качку в повітрі.

&mdash; __Чи можна підкидати качку самостійно?__

&mdash; Качку можна підкидати багато разів будь-який спосіб, якщо вона була початково підкинута донором (провайдером, або людиною що її заміняє)

&mdash; __Що не можна робити з качкою?__

&mdash; З качкою можна робити все що не заборонено.




